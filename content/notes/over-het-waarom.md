---
title: Over het waarom
---

De waarom? vraag is de belangrijkste vraag die er is.


## Het alignment probleem

Als we doelen stellen is het belangrijk om de vraag te stellen waarom we dat doel willen bereiken, het “hogere doel”. Indien we dat niet doen kan dat perverse effecten krijgen, en dus een **misalignement**.

Bijvoorbeeld algoritmes bij sociale netwerken die als doel hebben om meer engagement te genereren, zullen ervoor zorgen dat we meer negatieve, shockerende, en fake news berichten te zien krijgen, want deze geven meer engagement dan positieve berichten.

Of wanneer in een bedrijfscontext een KPI wordt gezet op een aantal nieuwe features per maand uitrollen, dan gaat er gefocust worden op zoveel mogelijk nieuwe features uitbrengen, en minder focus op de impact van die nieuwe features.

Of wanneer we een marathon willen lopen om gezonder te leven, maar door het lopen van die marathon wel een hoop blessures opdoen die we levenslang kunnen hebben.


## Persoonlijk alignment & Champagne Problemen

Als mens zijn we bedraad om problemen te (voor)zien en aan te pakken. We zijn bedraad om risico’s te zien die ons of onze familie zouden kunnen bedreigen. Wanneer aan onze basisbehoeften (eten, onderdak, veiligheid) is voldaan, gaan we op zoek naar nieuwe problemen of challenges. 

We nemen de challenge op om een marathon te lopen, of om de ideale job te zoeken, we zoeken zingeving. Sommigen noemen dit “first-world problems” of “champagne problemen”, problemen die er eigenlijk niet zijn. 

Of is het gewoon een volgende fase in “type” problemen, een volgend level? En moeten we accepteren dat er nooit een moment gaat zijn zonder problemen. Dat echt gelukkig zijn, tevreden zijn betekent met wat er er vandaag, nu, is. 