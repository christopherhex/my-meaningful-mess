---
title: Over tools
---

> “It’s not the tool, fool”

Veel dingen die we vandaag kopen zijn tools om ons het leven gemakkelijk te maken. Maar we zijn vaak meer bezig met de tools in plaats van de problemen die de tool zouden moeten oplossen.

## Voorbeelden

### Een nieuw documentatiesysteem
Kennis verzamelen en documenteren is moeilijk. Interne documentatiesystemen bij bedrijven hebben veel gemeen met een tienerkamer. Ze zijn beiden het perfecte voorbeeld van entropie. Het kost tijd en energie om dit ordelijk te houden.

Het maakt niet uit of je dat nu in SharePoint, Confluence of Notion zet. Je moet energie steken in je documentatie up to date en proper te houden. 

### Een nieuwe schrijf-tool
Er zijn honderden manieren, programma’s, apps en tools die helpen om te schrijven. Maar de tools op zichzelf maken je geen betere schrijver. Een betere schrijver wordt je door te schrijven, of dat nu op een blad papier is met een bic, of op een iPad met the laatste en nieuwste schrijf-app. Dat maakt niet uit. 

